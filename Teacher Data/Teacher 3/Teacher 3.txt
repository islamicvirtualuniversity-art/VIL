
محمد ارسلان الزبیری
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
محمد ارسلان الزبیری (پیدائش : 5 نومبر 1997ء) پاکستان کے ایک اہلِ حدیث عالمِ دین، محقق، مدرس اور مؤلف ہیں۔ آپ کا تعلق ضلع سرگودھا، پنجاب سے ہے۔ آپ دار التخصص والتحقیق (مؤسسہ الشیخ غلام مصطفی ظہیر امن پوری) کے مستقل رکن ہیں اور ورچوئل اسلامک یونیورسٹی میں درس وتدریس سے وابستہ ہیں۔ عقیدہ، حدیث، علومِ حدیث اور تحقیق وتخریج جیسے مضامین آپ تخصصات میں شمار ہوتے ہیں۔

ابتدائی زندگی اور تعلیم :
محمد ارسلان الزبیری 5 نومبر 1997ء کو چک نمبر 85 شمالی، تحصیل و ضلع سرگودھا، پاکستان میں پیدا ہوئے۔ دینی تعلیم جامعہ امام بخاری اہل حدیث، سرگودھا سے حاصل کی، جہاں آپ نے 2010ء سے 2016ء تک درسِ نظامی مکمل کیا۔ بعد ازاں اسی جامعہ سے 2016ء تا 2018ء تخصص فی الحدیث وعلومہ کیا۔ عصری تعلیم میں بی اے کی ڈگری حاصل کی۔ اسی طرح سن 2018ء میں وفاق المدارس السلفیہ، پاکستان سے "عالمیہ" مکمل کیا۔

مشہور اساتذہ کرام :
آپ کو مختلف مایہ ناز علماء کرام سے کسبِ فیض کا موقع ملا، جن میں نمایاں نام درج ذیل ہیں:

1۔ محدث العصر حافظ زبیر علی زئی رحمہ اللہ (اصولِ حدیث اور فنِ تحقیق)
2۔ محقق العصر علامہ غلام مصطفیٰ ظہیر امن پوری حفظہ اللہ  (تخریج، تحقیق اور تصنیف)
3۔ شیخ الحدیث عبد الرحمن ضیاء حفظہ اللہ (عقیدہ، نحو اور تفسیر)
4۔ ڈاکٹر حافظ ابو یحییٰ نور پوری حفظہ اللہ (حدیث، علومِ حدیث، ادیان وفرق ضالہ کا مطالعہ)

تدریسی و تحقیقی خدمات :
1۔ دار التخصص والتحقیق (مؤسسہ الشیخ غلام مصطفٰی ظہیر امن پوری) کے ساتھ 2017ء سے مستقل رکن کی حیثیت سے وابستہ ہیں۔
2۔ ورچوئل اسلامک یونیورسٹی میں نومبر 2023ء سے آن لائن تدریس کی ذمہ داری نبھا رہے ہیں۔

تخصصات :
1۔ عقیدہ
2۔ حدیث و علومِ حدیث
3۔ تخریج وتحقیق
4۔ مطالعہ فرق ضالہ ومذاہب باطلہ

تصنیفات :

محمد ارسلان الزبیری کی متعدد تصانیف ہیں، (جو تا حال غیر مطبوع ہیں، یسر اللہ طبعھا) جن میں درج ذیل نمایاں ہیں:
1. صحابہ کے متعلق اہل سنت کا عقیدۃ
2. آداب الطالب والمتعلم
3. تحفہ مریض
4. رسالہ فی تحقیق حدیث : "من حفظ اربعین حدیثاً"
5. رسالہ فی سیرۃ الإمام مالک بن أنس
6. چہرے کے پردے کا حکم
7. موسیقی کا حکم
اس کے علاوہ آپ کے بیسیوں علمی و تحقیقی مضامین ماہنامہ پیغامِ حق (سرگودھا) میں شائع ہو چکے ہیں۔
